---
layout: post
title:  "Oliwskie ZOO i krótki test teleobiektywu"
date:   2014-09-16 12:00:00 +0200
tags:   photography
---

![Teleobiektyw demo](/assets/Zoo19.jpg)

Raz na 15 lat można wybrać się do miejskiego zoo, co jest idealnym pretekstem by przetestować sprzęt foto :) W tym
przypadku chciałem zobaczyć jak spisze się teleobiektyw Sigma 70-300mm F4-5.6.

Krótko scharakteryzuję sceny, które fotografowałem. Był środek dnia więc na pewno było sporo światła dziennego. Obiekty
były raczej daleko, nawet do 150-200 m. Przeważnie nie były one zbyt ruchome, co też nie jest bez znaczenia, szczególnie
przy autofokusie.

Na wstępie zaznaczę, że obiektyw jest w wersji bez stabilizacji obrazu. Był o kilkaset złotych tańszy od swojego
„stabilniejszego” brata (400 zł vs. 1000 zł). Jako że to mój pierwszy teleobiektyw, nie chciałem się na niego zbytnio
wykosztowywać. Chodziło mi raczej o obycie się z tego typu sprzętem. Z perspektywy czasu twierdzę, że stabilizacja w
teleobiektywie jest po prostu konieczna. Mamy tu do czynienia z takimi ogniskowymi, że drobny ruch aparatu bardzo silnie
wpływa na obraz docierający do matrycy. Można sobie radzić ustawiając krótkie czasy migawki i są one do zaakceptowania
chociażby w takich warunkach w jakich robiłem te zdjęcia. Są jednak sytuacje gdzie jednak musimy ten czas trochę
wydłużyć i ten obiektyw nie spisze się wtedy zbyt dobrze.

Znalazłem jednak zastosowanie gdzie czas migawki nie jest aż taki znaczący (możemy go wydłużyć), mamy też kontrolę nad
światłem. Chodzi o zdjęcia makro wykonywane w domu. Sprzedawałem kiedyś telefon i postanowiłem zrobić zdjęcia tym
obiektywem w trybie makro. Swoją drogą śmiesznie się z niego korzysta: należy skorzystać z odpowiedniego przełącznika na
obiektywie, po czym mechanicznie są odblokowywane ogniskowe od 200 do 300 mm. Powoduje to, że punkt ostrości znajduje
się około metr od obiektywu, co jest trochę sprzeczne z wyobrażeniem pstrykania zdjęć makro (bycie bardzo blisko
fotografowanego obiektu). Taka ogniskowa ma jednak swoją zaletę: perspektywa jest zupełnie inna niż gdybyśmy byli blisko
obiektu. Rzut zaczyna przypominać [ortogonalny](http://en.wikipedia.org/wiki/Orthographic_projection). Widać to po
bocznych ściankach telefonu – są praktycznie równoległe względem siebie. Przykładowe zdjęcie wyszło tak:

![Makro](/assets/Makro.jpg)

**Autofokus** – jest po prostu słaby. Przestrzela (ustawia ostrość kilka metrów za blisko lub za daleko) i jest wolny.
Mam jeszcze małe doświadczenie ze sprzętem foto więc nie mam porównania z wieloma innymi sprzętami, ale tu ewidentnie
widać, że mogli to zrobić lepiej. Na szczęście większość zwierząt w zoo nie należy do ruchliwych (dystans do aparatu
pozostaje stały), więc bez pośpiechu mogłem ustawiać ostrość manualnie. Skorzystałem z opcji podglądu na żywo na ekranie
i jednocześnie przybliżyłem dziesięciokrotnie obraz. Mogłem wtedy ręcznie ustawić ostrość  z bardzo wysoką dokładnością,
za pomocą pierścienia. Na obronę tego obiektywu napiszę, że znajoma ma bardzo podobny – ze stabilizacją i warstwami
antyrefleksowymi (?) – i tam autofokus działa podobno dobrze. Być może stabilizacja jakoś wpływa na ten mechanizm?

Na pochwałę zasługuje na pewno jakość wykonania obudowy obiektywu. Daje poczucie jakbyśmy mieli do czynienia ze sprzętem
z wyższej półki. Jest to czarny, matowy plastik, bardzo przyjemny w dotyku. Elementy są dobrze spasowane.

Podsumowując, jest to dobry sprzęt dla początkujących, na pierwsze spotkanie z teleobiektywem. Na pewno oferuje spore
możliwości z racji samego faktu bycia tele, ale ma też sporo wad co wyklucza jego zastosowanie w wielu sytuacjach. W
kontrolowanych warunkach można jednak przeboleć jego niedogodności. Nie żałuję tego zakupu – dzięki niemu przekonałem
się co powinien mieć mój następny teleobiektyw, jednocześnie nie wydając majątku.

![Zdjęcie](/assets/Zoo1.jpg)

![Zdjęcie](/assets/Zoo2.jpg)

![Zdjęcie](/assets/Zoo3.jpg)

![Zdjęcie](/assets/Zoo4.jpg)

![Zdjęcie](/assets/Zoo5.jpg)

![Zdjęcie](/assets/Zoo6.jpg)

![Zdjęcie](/assets/Zoo7.jpg)

![Zdjęcie](/assets/Zoo8.jpg)

![Zdjęcie](/assets/Zoo9.jpg)

![Zdjęcie](/assets/Zoo10.jpg)

![Zdjęcie](/assets/Zoo11.jpg)

![Zdjęcie](/assets/Zoo12.jpg)

![Zdjęcie](/assets/Zoo13.jpg)

![Zdjęcie](/assets/Zoo14.jpg)

![Zdjęcie](/assets/Zoo15.jpg)

![Zdjęcie](/assets/Zoo16.jpg)

![Zdjęcie](/assets/Zoo17.jpg)

![Zdjęcie](/assets/Zoo18.jpg)

![Zdjęcie](/assets/Zoo19.jpg)

![Zdjęcie](/assets/Zoo20.jpg)

![Zdjęcie](/assets/Zoo21.jpg)

![Zdjęcie](/assets/Zoo22.jpg)

![Zdjęcie](/assets/Zoo23.jpg)

![Zdjęcie](/assets/Zoo24.jpg)
